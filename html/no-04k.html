<article class="audio_and_text no" data-lang="no" lang="no">

<audio id="audio-no" class="mejs__player" preload="metadata">
    <source src="/media/audio/mp3_64k/NO_04K.mp3" type="audio/mp3"/>
    <source src="/media/audio/ogg_64k/NO_04K.ogg" type="audio/ogg"/>
    <source src="/media/audio/aac_m4a_64k/NO_04K.m4a" type="audio/mp4"/>
    <track kind="captions" src="/media/vtt/NO_04K.vtt" srclang="no" label="Norsk (captions)" default="default"/>
    <track kind="subtitles" src="/media/vtt/AR_04K.vtt" srclang="ar" label="Arabisk (synk)"/>
    <track kind="subtitles" src="/media/vtt/NO_04K.vtt" srclang="no" label="Norsk (synk)"/>
    <track kind="subtitles" src="/media/vtt/SO_04K.vtt" srclang="so" label="Somali (synk)"/>
    <track kind="subtitles" src="/media/vtt/TI_04K.vtt" srclang="ti" label="Tigrinja (synk)"/>
</audio>

<div class="cues">

  <div class="key" data-key="1">
    <p>Hvor kommer eplene fra?</p>
  </div>

  <div class="key" data-key="2">
    <p>Jenny er ei jente.</p>
    <p>Samir er en gutt.</p>
    <p>De er venner.</p>
    <p>Et romskip landa i treet.</p>
    <p>Det så ut som ei kule av glass.</p>
    <p>Hen og Katt kom ut.</p>
    <p>De kom fra en annen planet.</p>
    <p>Sola deres heter Proxima Centauri.</p>
  </div>

  <div class="key" data-key="3">
    <p>I dag står Samir og ser på epletreet.</p>
    <p>Det har blomster.</p>
    <p>- Hvordan blir det epler? sa han.</p>
    <p>- Hvem kan fortelle det? sa Jenny.</p>
    <p>- Jeg kan, hørte de bak seg. Det var Hen.</p>
    <p>- Sett dere inn i kula, så drar vi på tur!</p>
  </div>

  <div class="key" data-key="4">
    <p>Katt trykket på en knapp i beltet sitt.</p>
    <p>Alle fire ble veldig små.</p>
    <p>De kjørte opp i lufta.</p>
    <p>Foran dem fløy et dyr.</p>
    <p>Det hadde gult blomsterstøv på pelsen.</p>
    <p>- Humle! sa Samir. - Pollen på pelsen.</p>
  </div>

  <div class="key" data-key="5">
    <p>Hen pekte: – Vi følger etter!</p>
    <p>De kjørte til epletreet.</p>
    <p>Humla landa midt i en blomst.</p>
    <p>- Se, humla mister blomsterstøv på arret, pekte Hen.</p>
    <p>- Ta på disse brillene.</p>
    <p>De er laget av fjellet gzi-gzy.</p>
    <p>Da kan dere se gjennom ting.</p>
  </div>

  <div class="key" data-key="6">
    <p>- Se! Det vokser et tynt rør</p>
    <p>ut av blomsterstøvet, sa Samir.</p>
    <p>- Det er et rør eller en slange.</p>
    <p>- Ja, sa Hen. - Den vokser bort til et rom</p>
    <p>som heter ovariet og inn til egg-cella.</p>
    <p>Inni røret kommer sæd-cellene etter.</p>
  </div>

  <div class="key" data-key="7">
    <p>Sæd-cella går fram til egg-cella.</p>
    <p>De smelter sammen og blir ei celle.</p>
    <p>Og hurra! Det er befruktning!</p>
    <p>Nå kan egg-cella bli et frø.</p>
    <p>Inni frøet blir det en plantebaby.</p>
    <p>Plantebabyen kan bli til et nytt epletre.</p>
    <p>Og vi kan spise ovariet med frø.</p>
    <p>Det er det som er eplet.</p>
  </div>

  <div class="key" data-key="8">
    <p>- Hvorfor tenker jeg på mennesker? sa Jenny</p>
    <p>- Fordi mennesker trenger det samme</p>
    <p>for å bli flere, sa Hen.</p>
    <p>Sædceller er fra hannen</p>
    <p>og eggceller er fra hunnen.</p>
    <p>De må smelte sammen.</p>
  </div>

  <div class="key" data-key="9">
    <p>Da blir det et befrukta egg</p>
    <p>som kan bli et nytt menneske</p>
    <p>når det er ferdig med å vokse.</p>
    <p>- Sauene også, sa Samir.</p>
    <p>- Og fugler, sa Jenny.</p>
  </div>

  <div class="key" data-key="10">
    <p>- Mennesker og sauer og fugler</p>
    <p>kan finne hverandre, sa Hen.</p>
    <p>- Men kan blomster gå eller fly?</p>
    <p> - Nei, de sitter jo fast i jorda, lo Samir.</p>
    <p>- Nettopp! Derfor må de ha hjelp!</p>
    <p>- Å ja! - Det er det humlene</p>
    <p>og de andre insektene gjør, sa Jenny.</p>
    <p>De hjelper blomstene med å pare seg!</p>
  </div>

  <div class="key" data-key="11">
    <p>- Da tenker jeg noe, sa Samir.</p>
    <p>– Når humla er i blomsten og spiser saft,</p>
    <p>så kommer det blomsterstøv på pelsen dens,</p>
    <p>og når den kommer til den andre blomsten,</p>
    <p>så mister den blomsterstøvet på arret!</p>
  </div>

  <div class="key" data-key="12">
    <p>- Ja, sa Hen. – Blomsterstøv heter også pollen.</p>
    <p>Og inni der er det sædceller.</p>
    <p>Det er gutte-delen av blomsten, kan vi si.</p>
    <p>- Og da er arret og griffelen og ovariet</p>
    <p>jente-delen av blomsten, sa Jenny.</p>
    <p>– Nå skjønner jeg det nesten.</p>
  </div>

  <div class="key" data-key="13">
    <p>- Ja, sa Hen. - Og når blomsterstøvet setter seg på arret,</p>
    <p>sier vi at blomsten er bestøvet eller pollinert.</p>
    <p>Men når sædcella smelter sammen med eggcella,</p>
    <p>sier vi at eggcella er befruktet.</p>
    <p>Det har skjedd en befruktning.</p>
    <p>Det kan bli en frukt! Det er målet.</p>
  </div>

  <div class="key" data-key="14">
    <p>- Blomstene er egentlig</p>
    <p>plantenes kjønnsorganer, sa Hen.</p>
    <p>- Plukker vi kjønnsorganer</p>
    <p>og setter dem i en vase, spurte Jenny.</p>
    <p>- Ja, fordi de er så fine, sa Hen.</p>
    <p>- De roper til insektene:</p>
  </div>

  <div class="key" data-key="15">
    <p>Kom hit! Se på meg! Her er det mat!</p>
    <p>Hen så på dem. – Hva skjer</p>
    <p>hvis det ikke er mat for humlene om våren?</p>
    <p>Hvem skal da bestøve epleblomstene?</p>
    <p>Hva hvis det ikke er mat for humlene</p>
    <p>etter at epleblomstene blir epler?</p>
    <p>Hvem skal da leve til neste år?</p>
  </div>

  <div class="key" data-key="16">
    <p>Jenny så på Samir. – Hva tror du?</p>
    <p>Er det nok blomster for humler der vi bor?</p>
    <p>Vi må nok sjekke det, sa Samir.</p>
    <p>– Insektenes og eplenes beste venn,</p>
    <p>det er blitt meg, det.</p>
  </div><!-- last cue -->

</div><!-- .cues -->

</article><!-- .audio_and_text.no -->
