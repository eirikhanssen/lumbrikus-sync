<article class="audio_and_text no" data-lang="no" lang="no">

<audio id="audio-no" class="mejs__player" preload="metadata">
    <source src="/media/audio/mp3_64k/NO_09K.mp3" type="audio/mp3"/>
    <source src="/media/audio/ogg_64k/NO_09K.ogg" type="audio/ogg"/>
    <source src="/media/audio/aac_m4a_64k/NO_09K.m4a" type="audio/mp4"/>
    <track kind="captions" src="/media/vtt/NO_09K.vtt" srclang="no" label="Norsk (captions)" default="default"/>
    <track kind="subtitles" src="/media/vtt/AR_09K.vtt" srclang="ar" label="Arabisk (synk)"/>
    <track kind="subtitles" src="/media/vtt/NO_09K.vtt" srclang="no" label="Norsk (synk)"/>
    <track kind="subtitles" src="/media/vtt/SO_09K.vtt" srclang="so" label="Somali (synk)"/>
    <track kind="subtitles" src="/media/vtt/TI_09K.vtt" srclang="ti" label="Tigrinja (synk)"/>
</audio>

<div class="cues">

  <div class="key" data-key="1">
    <p>Jenny og Samir høster og lager hagefest</p>
  </div>

  <div class="key" data-key="2">
    <p>Jenny og Samir har en liten hage.</p>
    <p>De hadde sådd frø da det var vår.</p>
    <p>Nå er det høst.</p>
    <p>De plukker sukkererter og bønner.</p>
    <p>Nå graver de opp gulrøtter.</p>
  </div>

  <div class="key" data-key="3">
    <p>- Vi har så mye, sa Jenny.</p>
    <p>- Vi kan lage hagefest!</p>
    <p>- Ja, vi kan lage høst-suppe!</p>
    <p>De ville be de tre nye naboene</p>
    <p>og gamle Hansen.</p>
  </div>

  <div class="key" data-key="4">
    <p>Hen sa: - Det vokser jo mer som kan spises her.</p>
    <p>- Blader fra brennesle og bjørk, for eksempel,</p>
    <p>og blomster og blader fra geitrams og blåbær og rognebær.</p>
    <p>Og noen blader fra løvetann?</p>
    <p>- Og vi kan be gjestene ta med noe også, sa Jenny.</p>
  </div>

  <div class="key" data-key="5">
    <p>De tre nye naboene kom først.</p>
    <p>Ei mor, en far og ei jente.</p>
    <p>De hadde med en pose med ris og tre løk til suppa.</p>
  </div>

  <div class="key" data-key="6">
    <p>De forsto ikke mye norsk ennå.</p>
    <p>Men Hen kunne jo alle språk.</p>
    <p>Hen og de nye vennene prata og lo.</p>
    <p>Jenny og Samir rørte i suppa.</p>
  </div>

  <div class="key" data-key="7">
    <p>- Hallo og god dag, hørte de en stemme.</p>
    <p>Det var gamle Hansen.</p>
    <p>Han hadde vært sjømann hele livet.</p>
    <p>Han hadde med seg en hermetikkboks.</p>
    <p>- Her er noe godt dere kan ha oppi suppa.</p>
    <p> Jeg ser dere har en katt her.</p>
    <p>- Tusen takk, sa Jenny og Samir.</p>
    <p>- Deilig kjøtt, sa gamle Hansen.</p>
    <p>- Noe som alle kan like.</p>
    <p>Så gikk han til de andre.</p>
  </div>

  <div class="key" data-key="8">
    <p>- Kattemat? sa Samir.</p>
    <p>- Vi kan ikke ha den i suppa, sa Jenny.</p>
    <p>- Vi veit ikke hva den er laget av.</p>
    <p>Vi kan spørre om Katt vil ha.</p>
    <p>De åpna boksen og satte den foran Katt.</p>
    <p>Katt så ikke på den. Katt gravde et hull i bakken.</p>
  </div>

  <div class="key" data-key="9">
    <p>De hørte stemmen til Hansen lang vei.</p>
    <p>- En gang vi var midt ute i Stillehavet,</p>
    <p>kom det en fryktelig storm.</p>
    <p>Bølgene var høye som skyskraperne i Jemen.</p>
    <p>Vi som var sjømenn og sjødamer tok alle bøttene</p>
    <p>og tømte vannet ut av båten.</p>
    <p>Vi holdt på i to måneder.</p>
    <p>- Men maten, spurte Jenny.</p>
    <p>- Vi spiste kålrot.</p>
    <p>Men så ble det ikke mer igjen.</p>
    <p>- Hva gjorde dere da? spurte Samir.</p>
  </div>

  <div class="key" data-key="10">
    <p>- Da spiste vi mus. Alle båter har mus.</p>
    <p>Det er kjøtt. Proteiner. Da vi kom til land,</p>
    <p>drakk vi vannet i kokosnøtter en hel dag.</p>
    <p>Vi gravde opp sikkert to hundre kokosnøtter.</p>
  </div>

  <div class="key" data-key="11">
    <p>Moren begynte å le. Hun sa noe.</p>
    <p>- Hun sier at du er veldig morsom, Hansen, sa Hen.</p>
    <p>Gamle Hansen smilte stolt.</p>
    <p>- Kokosnøtter vokser på høye palmer, hvisket Jenny,</p>
    <p>de vokser ikke nede i bakken.</p>
    <p>- Suppa er ferdig! Kom og hent! ropte Samir.</p>
    <p>Alle tok en tallerken og ei skje</p>
    <p>og helte opp suppe med den store øsa.</p>
    <p>- Det lukter godt, sa moren.</p>
    <p>- Veldig godt, sa faren.</p>
    <p>- Hva er det vi spiser, spurte jenta.</p>
    <p>- Naturens egen suppe, sa Jenny.</p>
  </div>

  <div class="key" data-key="12">
    <p>De gikk bort til stolene. Det var plass på gresset også.</p>
    <p>Suppa var så pen med de gule gulrøttene,</p>
    <p>den hvite risen,</p>
    <p>de hvite potetene og de hvite bønnene,</p>
    <p>de grønne bladene fra brennesle og løvetann,</p>
    <p>de rosa blomstene fra geitramsen,</p>
    <p>den gule løken,</p>
    <p>de blå blåbærene,</p>
    <p>de røde rognebæra,</p>
    <p>og på toppen lå de grønne, knasende sukkerertene</p>
    <p>og de oransje ringblomstene.</p>
    <p>Alle spiste mye suppe.</p>
  </div>

  <div class="key" data-key="13">
    <p>Da kom Katt bort til dem.</p>
    <p>Katt la en haug med noe på bakken foran dem.</p>
    <p>Katt hadde noe i handa.</p>
    <p>Knuste skallet. Der var det to nøtter.</p>
    <p>- Peanuts! ropte jenta.</p>
    <p>- Peanøtter, sa Jenny overraska.</p>
    <p>- Har du sådd?</p>
    <p>Katt smilte og ga dem flere peanøtter.</p>
    <p>Et ekorn løp forbi og klatra fort opp i epletreet.</p>
    <p>- Vi spiste ekorn også, sa gamle Hansen.</p>
    <p>- Med hår og alt.</p>
    <p>Halen kunne være litt tørr. Men god.</p>
    <p>Vil dere ha?</p>
    <p>Hva tror du de andre svarte på det?</p>
  </div><!-- last cue -->

</div><!-- .cues -->

</article><!-- .audio_and_text.no -->
