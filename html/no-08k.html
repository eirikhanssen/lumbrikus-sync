<article class="audio_and_text no" data-lang="no" lang="no">

<audio id="audio-no" class="mejs__player" preload="metadata">
    <source src="/media/audio/mp3_64k/NO_08K.mp3" type="audio/mp3"/>
    <source src="/media/audio/ogg_64k/NO_08K.ogg" type="audio/ogg"/>
    <source src="/media/audio/aac_m4a_64k/NO_08K.m4a" type="audio/mp4"/>
    <track kind="captions" src="/media/vtt/NO_08K.vtt" srclang="no" label="Norsk (captions)" default="default"/>
    <track kind="subtitles" src="/media/vtt/AR_08K.vtt" srclang="ar" label="Arabisk (synk)"/>
    <track kind="subtitles" src="/media/vtt/NO_08K.vtt" srclang="no" label="Norsk (synk)"/>
    <track kind="subtitles" src="/media/vtt/SO_08K.vtt" srclang="so" label="Somali (synk)"/>
    <track kind="subtitles" src="/media/vtt/TI_08K.vtt" srclang="ti" label="Tigrinja (synk)"/>
</audio>

<div class="cues">

  <div class="key" data-key="1">
    <p>Frø-hopping om høsten når noen forbereder seg</p>
  </div>

  <div class="key" data-key="2">
    <p>Jenny, Samir, Hen og Katt satt inne i glasskula.</p>
    <p>De hadde parkert høyt oppe i et stort bjørke-tre.</p>
    <p>De var veldig små.</p>
    <p>Det blåste.</p>
    <p>- Høsten er begynt, sa Jenny. - Se, gule blader!</p>
    <p>- Skal vi fly, spurte Hen. - Været er perfekt.</p>
    <p>Vi går ut på greina her.</p>
    <p>Ta hverandre i hendene, så hopper vi!</p>
  </div>

  <div class="key" data-key="3">
    <p>De landa på ei høy plante.</p>
    <p>Den hadde rosa blomster.</p>
    <p>Den hadde belger med frø.</p>
    <p>Det kom ut mange små, svarte frø.</p>
    <p>På hvert frø var det ull.</p>
    <p>Eller silke. Eller hår.</p>
    <p>Det var noen bløte, hvite dusker.</p>
    <p>Vinden blåste vekk håret med frø.</p>
  </div>

  <div class="key" data-key="4">
    <p>- Hopp opp på et frø! sa Hen.</p>
    <p>Hold dere fast i de hvite hårene!</p>
    <p>Jenny gjorde det.</p>
    <p>Hun ble blåst opp i lufta.</p>
    <p>Samir også. Og Hen.</p>
    <p>- Vi flyr! ropte Samir.</p>
    <p>- Jeg er en fugl, ropte Jenny.</p>
  </div>

  <div class="key" data-key="5">
    <p>Vinden tok tak i silkehårene</p>
    <p>og blåste dem nedover, oppover, enda høyere.</p>
    <p>Katt satt ikke på frøet sitt.</p>
    <p>Katt holdt seg fast med hendene og hang.</p>
    <p>Katt svingte hit og dit og smilte.</p>
    <p>- Katt er akrobat på sirkus, ropte Samir.</p>
  </div>

  <div class="key" data-key="6">
    <p>- Vinden blåste Jenny mot et tre med røde bær.</p>
    <p>Da så hun et stort hode med nebb.</p>
    <p>En fugl. Det var en trost.</p>
    <p> - Vi er veldig små nå, ropte Samir.</p>
    <p>- Jeg vil ikke bli spist av den store trosten, ropte Jenny.</p>
    <p>- Sving vekk, ropte Hen. - Dra hårene til høyre!</p>
    <p>Jenny klarte det. Samir også.</p>
    <p>Det gikk! De kom til å fly forbi!</p>
  </div>

  <div class="key" data-key="7">
    <p>Da kom det et sus. Det var vinden.</p>
    <p>De ble blåst rett mot treet.</p>
    <p>Der satt de fast.</p>
    <p>Trosten så på dem.</p>
    <p>Da kom noe oransje fykende.</p>
    <p>Det fløy som en liten rakett rundt hodet til fuglen.</p>
    <p>Trosten ble redd og fløy vekk.</p>
  </div>

  <div class="key" data-key="8">
    <p>Jenny, Samir og Hen gikk av frøet</p>
    <p>og ut på ei tjukk grein.</p>
    <p>Så kom den oransje raketten susende.</p>
    <p>Du skjønner vel hva det var.</p>
    <p>Ja, det var selvfølgelig Katt.</p>
  </div>

  <div class="key" data-key="9">
    <p>-  En fin dag, sa Samir.</p>
    <p>- Jeg ble ikke spist. Er troster slemme?</p>
    <p>- Ikke slemme, sa Hen.</p>
    <p>- Den er bare sulten. Og så forbereder den seg.</p>
    <p>- Forbereder seg?</p>
    <p>- Ja, jeg så at det var en troste-ungdom.</p>
    <p>Den skal snart fly veldig langt, kanskje til Spania.</p>
    <p>Den må spise mye for å vokse og bli sterk.</p>
    <p>Det er ikke noe mat for den her i Norge om vinteren.</p>
    <p>Ikke bær, ikke meitemark.</p>
    <p>Så den forbereder seg til vinteren – ved å fly vekk.</p>
  </div>

  <div class="key" data-key="10">
    <p>- Hva betyr egentlig å forberede seg?</p>
    <p>- Det er å gjøre noe smart så ikke noe dårlig skjer.</p>
    <p>- Noe smart så ikke noe dårlig skjer?</p>
    <p>- Ja, sånn som at dere tar på dere sko når det er kaldt ute.</p>
    <p>Det er smart.</p>
    <p>Dere forbereder dere på å gå ut i kulda.</p>
    <p>Dere vil ikke fryse på føttene, ikke sant, enda det er kaldt?</p>
  </div>

  <div class="key" data-key="11">
    <p>- OK, sa Samir. - Blomstene forbereder seg til vinteren.</p>
    <p>De gjør noe smart så ikke noe dårlig skjer.</p>
    <p>De veit at de skal visne og dø,</p>
    <p>men de har laget frø som lever videre</p>
    <p>til vinteren er slutt?</p>
    <p>- Smart! sa Jenny.</p>
    <p>- Alt i naturen i Norge forbereder seg til vinteren, sa Hen.</p>
    <p>- Insekter, dyr, fugler, blomster, trær …</p>
  </div>

  <div class="key" data-key="12">
    <p>Skal vi hoppe på et nytt frø, spurte Jenny.</p>
    <p>Katt sto klar alt.</p>
    <p>- Vent, sa Samir. - Det er noe jeg lurer på.</p>
    <p>Er et frø begynnelsen eller slutten?</p>
  </div>

  <div class="key" data-key="13">
    <p>Det kommer i hvert fall forbi her,</p>
    <p>fordi noen forbereder seg, sa Jenny.</p>
    <p>- Er dere klare til å fly? sa Hen.</p>
    <p>- En, to, tre, hopp!</p>
  </div><!-- last cue -->

</div><!-- .cues -->

</article><!-- .audio_and_text.no -->
