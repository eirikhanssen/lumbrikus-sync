<article class="audio_and_text no" data-lang="no" lang="no">

<audio id="audio-no" class="mejs__player" preload="metadata">
    <source src="/media/audio/mp3_64k/NO_11K.mp3" type="audio/mp3"/>
    <source src="/media/audio/ogg_64k/NO_11K.ogg" type="audio/ogg"/>
    <source src="/media/audio/aac_m4a_64k/NO_11K.m4a" type="audio/mp4"/>
    <track kind="captions" src="/media/vtt/NO_11K.vtt" srclang="no" label="Norsk (captions)" default="default"/>
    <track kind="subtitles" src="/media/vtt/AR_11K.vtt" srclang="ar" label="Arabisk (synk)"/>
    <track kind="subtitles" src="/media/vtt/NO_11K.vtt" srclang="no" label="Norsk (synk)"/>
    <track kind="subtitles" src="/media/vtt/SO_11K.vtt" srclang="so" label="Somali (synk)"/>
    <track kind="subtitles" src="/media/vtt/TI_11K.vtt" srclang="ti" label="Tigrinja (synk)"/>
</audio>

<div class="cues">

  <div class="key" data-key="1">
    <p>Avskjedsgaven</p>
  </div>

  <div class="key" data-key="2">
    <p>Det er snart vinter.</p>
    <p>Samir og Jenny står ute og ser.</p>
    <p>De ser på himmelen.</p>
    <p>Det er tusenvis av stjerner.</p>
    <p>Hen og Katt er der også.</p>
  </div>

  <div class="key" data-key="3">
    <p>- Jeg må si dere noe, sa Hen.</p>
    <p>- Katt og jeg må reise hjem.</p>
    <p>- Nei, ikke reis!</p>
    <p>- Vi må se inni flere dyr, Sa Jenny</p>
    <p>- Hen smilte og sa: - Vi må hjem.</p>
    <p>Men kanskje vi skal ta en siste tur med romskipet?</p>
  </div>

  <div class="key" data-key="4">
    <p>Katt trykte på knappene i beltet sitt,</p>
    <p>og de steg til værs.</p>
    <p>Over dem var stjernene.</p>
    <p>Under var det lys fra alle husene.</p>
    <p>- Så mange mennesker! sa Samir.</p>
    <p>- Ja, sa Hen. – Og de fleste vil gjøre gode</p>
    <p>og kloke ting hvis de får lov.</p>
    <p>Det er derfor vi kom hit.</p>
  </div>

  <div class="key" data-key="5">
    <p>- Hva mener du? Er det så mange</p>
    <p>slemme hos dere, spurte Jenny.</p>
    <p>- Nei, nei. Vi tenker på planeten vår.</p>
    <p>Sola vår er rød.</p>
    <p>Det som lever på planeten vår,</p>
    <p>er ikke likt det som lever på jorda.</p>
    <p>På vår planet passer alle på det som lever.</p>
  </div>

  <div class="key" data-key="6">
    <p>Men hvor lenge går det?</p>
    <p>Vi reiser til andre planeter, fordi vi lurer på</p>
    <p>hvordan det er der.</p>
    <p>Er det liv?</p>
    <p>Vi ser også i de store teleskopene våre.</p>
    <p>Slik så vi dere.</p>
    <p>- Har dere visst noe om oss, spurte Samir.</p>
  </div>

  <div class="key" data-key="7">
    <p>- Ja, vi har fulgt med på planeten jorda.</p>
    <p>Vi har sett at dere har alt.</p>
    <p>Vann, jord, stein, dyr, insekter,</p>
    <p>Mennesker og fugler - alt.</p>
    <p>Og den er veldig vakker.</p>
    <p>Vi har lurt på:</p>
    <p>Forstår menneskene hvor fin den er?</p>
    <p>Vi så at dere to, Jenny og Samir, forstår.</p>
    <p>Dere blir glade og begeistret</p>
    <p>og vil vite mer.</p>
    <p>Derfor kom vi hit.</p>
  </div>

  <div class="key" data-key="8">
    <p>- Forstår? spurte Samir og Jenny</p>
    <p>på likt.  – Forstår hva da?</p>
    <p>- Jo, som forstår hvordan alt er nødvendig</p>
    <p>og alt har en oppgave. Og som blir glad</p>
    <p>og begeistret for å vite mer om det.</p>
    <p>- Jeg hadde aldri trodd at meitemark</p>
    <p>har lagd jorda på jorda, sa Jenny.</p>
    <p>- Nettopp. Det er det jeg mener, sa Hen.</p>
    <p>- Og at frø må få lov til å spire, sa Samir.</p>
    <p>- Alt henger sammen med alt, sa Hen.</p>
    <p>- Nå skal vi hjem og fortelle at på jorda er det mennesker som forstår det som er viktig å forstå.</p>
  </div>

  <div class="key" data-key="9">
    <p>- Det er ikke bare oss, sa Jenny.</p>
    <p>- Klassen vår, sa Samir.</p>
    <p>- Og mange andre, sa Jenny.</p>
    <p>Plutselig hørte de en ukjent stemme.</p>
    <p>Det var Katt!</p>
    <p>De hadde aldri hørt Katt snakke.</p>
    <p>- Vi takker dere, sa Katt.</p>
    <p>- Dere skal få en gave.</p>
    <p>Katt holdt et skrin i hendene.</p>
    <p>Det så ut som sølv og gull og perler og diamanter.</p>
  </div>

  <div class="key" data-key="10">
    <p>Katt styrte romskipet ned mot bakken.</p>
    <p>De tok farvel enda en gang.</p>
    <p>Det var trist.</p>
    <p>Romskipet lettet.</p>
    <p>Hen og Katt vinket og forsvant.</p>
  </div>

  <div class="key" data-key="11">
    <p>Der sto Jenny og Samir, aleine i mørket.</p>
    <p>- Vi må åpne skrinet!</p>
    <p>De løftet lokket forsiktig opp.</p>
    <p>De kunne ikke se hva det var.</p>
    <p>Det gnistret og lynte og lyste.</p>
    <p>Øynene ble blendet av lys.</p>
  </div>

  <div class="key" data-key="12">
    <p>Så kunne de se.</p>
    <p>Hva var det?</p>
    <p>Ei kule?</p>
    <p>Et sukkertøy?</p>
    <p>Et smykke?</p>
    <p>De tok det ut. Forsiktig.</p>
    <p>Kjente på det og snudde på det.</p>
    <p>Luktet.</p>
    <p>Jenny så på Samir.</p>
    <p>Samir så på Jenny.</p>
    <p>Det datt ut av dem, - samtidig:</p>
    <p>- FRØ?</p>
  </div><!-- last cue -->

</div><!-- .cues -->

</article><!-- .audio_and_text.no -->
