<article class="audio_and_text no" data-lang="no" lang="no">

<audio id="audio-no" class="mejs__player" preload="metadata">
    <source src="/media/audio/mp3_64k/NO_05K.mp3" type="audio/mp3"/>
    <source src="/media/audio/ogg_64k/NO_05K.ogg" type="audio/ogg"/>
    <source src="/media/audio/aac_m4a_64k/NO_05K.m4a" type="audio/mp4"/>
    <track kind="captions" src="/media/vtt/NO_05K.vtt" srclang="no" label="Norsk (captions)" default="default"/>
    <track kind="subtitles" src="/media/vtt/AR_05K.vtt" srclang="ar" label="Arabisk (synk)"/>
    <track kind="subtitles" src="/media/vtt/NO_05K.vtt" srclang="no" label="Norsk (synk)"/>
    <track kind="subtitles" src="/media/vtt/SO_05K.vtt" srclang="so" label="Somali (synk)"/>
    <track kind="subtitles" src="/media/vtt/TI_05K.vtt" srclang="ti" label="Tigrinja (synk)"/>
</audio>

<div class="cues">

  <div class="key" data-key="1">
    <p>Humler ruger på egg</p>
  </div>

  <div class="key" data-key="2">
    <p>Jenny er ei jente.</p>
    <p>Samir er en gutt.</p>
    <p>De er venner.</p>
    <p>Et romskip landa i treet.</p>
    <p>Det så ut som ei kule av glass.</p>
    <p>Hen og Katt kom ut.</p>
    <p>De kom fra en annen planet.</p>
    <p>Sola deres heter Proxima Centauri.</p>
  </div>

  <div class="key" data-key="3">
    <p>Nå er de ute.</p>
    <p>Ei humle flyr forbi langs bakken.</p>
    <p>- Det er ei dronning, sa Hen.</p>
    <p>- Hun leiter etter et sted å bo.</p>
  </div>

  <div class="key" data-key="4">
    <p>- Nå kryper hun ned i et hull, sa Jenny.</p>
    <p>- Kanskje det har bodd mus der, sa Hen.</p>
    <p>Humla kom opp igjen og fløy videre.</p>
    <p>- Kom, vi følger etter, sa Hen.</p>
    <p>De gikk inn i glasskula.</p>
    <p>- Bli små! sa Hen.</p>
    <p>De ble mindre enn humla.</p>
    <p>Katt trykte på noen knapper i beltet sitt.</p>
    <p>De fløy. Uten en lyd.</p>
  </div>

  <div class="key" data-key="5">
    <p>– Jeg ser hvor humla flyr, sa Samir.</p>
    <p>- Det er til seljetrær.</p>
    <p>- Der er det pollen og blomstersaft, sa Jenny.</p>
    <p>- Ja, humla må ha mye mat nå, sa Hen.</p>
    <p>- Den har ligget i dvale i sju måneder.</p>
    <p>Hele vinteren.</p>
    <p>- Hva er å ligge i dvale, spurte Samir.</p>
    <p>- Det likner på å sove, sa Hen.</p>
  </div>

  <div class="key" data-key="6">
    <p>Humla spiste og spiste,</p>
    <p>hun fikk gult blomsterstøv i pelsen sin.</p>
    <p>Hun skrapte det ned i kurvene på beina.</p>
    <p>- Så flaks at det var seljeblomster nå,</p>
    <p>akkurat da hun våkna, sa Jenny.</p>
    <p>- Ikke flaks, sa Hen. – Humla og</p>
    <p>seljetreet våkner samtidig.</p>
    <p>De trenger hverandre.</p>
    <p>Humla trenger mat</p>
    <p>og seljetreet trenger å bli bestøvet.</p>
  </div>

  <div class="key" data-key="7">
    <p>Humla fløy videre.</p>
    <p>- Ta på disse brillene,</p>
    <p>så ser dere alt mye nøyere, sa Hen.</p>
    <p>De er fra fjellet Gzi-gzy på planeten vår.</p>
  </div>

  <div class="key" data-key="8">
    <p>Humla fløy tilbake til hullet.</p>
    <p>Katt kjørte glasskula</p>
    <p>forsiktig etter.</p>
    <p>De kom inn i et rom. Ei hule.</p>
    <p>Humla gikk bort til ei krukke.</p>
    <p>- Hun har laget den, sa Hen.</p>
    <p>- Se, hun børster blomsterstøv</p>
    <p>opp i krukka, sa Hen.</p>
    <p>- Det skal larvene spise</p>
    <p>når de kommer ut av eggene.</p>
  </div>

  <div class="key" data-key="9">
    <p>– Så merkelig, sa Jenny.</p>
    <p>– Humle som lager krukke!</p>
    <p>Humla satte seg på krukka</p>
    <p>og stakk brodden ned i blomsterstøvet.</p>
    <p>- Hun legger egg, sa Hen.</p>
    <p>- De skal bli arbeidere</p>
    <p> og hente mer mat.</p>
    <p>Når de gjør det, bestøver de</p>
    <p>blomstene.</p>
    <p>De er jenter.</p>
  </div>

  <div class="key" data-key="10">
    <p>Humla satt på krukka.</p>
    <p>- Hun varmer eggene, sa Hen.</p>
    <p>– Fugler sitter på eggene sine</p>
    <p> og varmer dem, sa Jenny. - De ruger.</p>
    <p>- Ruger hun på eggene som en fugl, spurte Samir.</p>
    <p> – Ja, sa Hen. - Først er det egg,</p>
    <p>så blir det larver. Så blir larvene kokonger,</p>
    <p>og så kommer det nye humler ut.</p>
    <p>Alt dette tar tre eller fire uker.</p>
    <p>Hun kan lage hundre humler</p>
    <p>om sommeren.</p>
  </div>

  <div class="key" data-key="11">
    <p>Det sto ei krukke til der.</p>
    <p>- Humla har laget den også, sa Hen.</p>
    <p>Den har hun spytta blomstersaft i.</p>
    <p>Da har hun mat.</p>
    <p>– Det er det rareste, sa Jenny.</p>
    <p>Hun har laget matpakke!</p>
  </div>

  <div class="key" data-key="12">
    <p>- Men hva skjer med humlene</p>
    <p>når blomstene visner om høsten?</p>
    <p>- Da dør de. Nesten alle.</p>
    <p>Men før det, så legger dronninga egg</p>
    <p>som blir hanner.</p>
    <p>Så legger hun egg som skal bli dronninger.</p>
  </div>

  <div class="key" data-key="13">
    <p>Hannene og de nye dronningene flyr ut</p>
    <p>og parer seg.</p>
    <p>Så dør alle hannene, alle arbeiderne</p>
    <p>og den gamle dronninga.</p>
  </div>

  <div class="key" data-key="14">
    <p>- Men hvordan kan det bli nye humler neste år?</p>
    <p>- De nye dronningene som har para seg,</p>
    <p>finner et hull i bakken eller et annet sted</p>
    <p>om høsten..</p>
    <p>Der ligger de i dvale hele vinteren</p>
    <p>og lager et nytt bol til våren.</p>
    <p>Et nytt hus.</p>
  </div>

  <div class="key" data-key="15">
    <p>– Vi må tenke på</p>
    <p>at humlene trenger mat</p>
    <p>fra våren og hele sommeren.</p>
    <p>Menneskene må ikke ta vekk blomstene.</p>
    <p>Da blir det heller ikke epler</p>
    <p>og bringebær og blåbær.</p>
  </div>

  <div class="key" data-key="16">
    <p>- Jeg har lyst til å kose humla, sa Jenny.</p>
    <p>- Jeg vil klappe den, sa Samir.</p>
    <p>- Den blir nok redd, sa Hen,</p>
    <p>men dere kan gjøre mye annet fint.</p>
    <p>Ikke drepe den.</p>
    <p>La det vokse blomster.</p>
  </div>

  <div class="key" data-key="17">
    <p>- Hvordan gjør vi det, lurte Samir på.</p>
    <p>- Dere er smarte, sa Hen.</p>
    <p>- Dere finner det ut.</p>
    <p>Det er jeg sikker på.</p>
  </div><!-- last cue -->

</div><!-- .cues -->

</article><!-- .audio_and_text.no -->
