
#¶$Risobium i erteknollen

#¶$Jenny er ei jente.
¶$Samir er en gutt.
¶$De er venner.
¶$Det kom et romskip.
¶$Det så ut som ei kule av glass.
¶$Ut kom Hen og Katt.
¶$Hen kan snakke alle språk.

#¶$Hen reparerer glasskula i dag.
¶$Det er vår.
¶$Jenny og Samir vil så frø.
¶$De vil ha sukkererter.

#¶$- Jeg vil så kikerter også, sa Jenny.
¶$- Vi kan lage hummus og falaffel.
¶$- Kikerter vokser ikke her i Norge, sa Hen.
¶$- De vokser i varmere land.

#¶$- Da sår vi ekstra mye sukkererter og bønner
¶$som tåler bedre at det er kaldt, sa Samir. 
$– Og gulrøtter!

#¶$- Det er fint med litt frø, 
$sa Jenny og åpna en pose.
¶$- Det er fint med mye frø, sa Hen.
¶$- Menneskene i verden spiser frø hver dag.
¶$- Det er høner som gjør det, sa Samir.

#¶$- Men du spiser kanskje brød, spurte Hen.
¶$- Ja, sa Samir.
¶$- Det kommer fra korn, og korn er frø. 
$Du spiser kanskje ris?
¶$- Ja.
¶$- Ris er frø. 
$Eller mais?
¶$- Ja.

#¶$-Mais er frø.  
$Havregryn er frø.
¶$Nøtter er frø. 
$Peanøtter er frø.
¶$- Ikke si mer, sa Jenny.
¶$- Jeg blir sulten på peanøtter!

#¶$Hen sa: 
$- Frøet er finere enn gull og sølv.
¶$Frøet er vår venn!

#¶$De sådde gulrøtter, sukkererter og bønner.
¶$Hen reparerte romskipet.
¶$Men hva gjorde Katt?
¶$Katt putta noe i jorda.

#¶$- Hva er det? 
$hviska Jenny.
¶$- Det likner på peanøtter?
¶$- Det vokser ikke peanøtter i Norge, 
$hviska Samir tilbake.
¶$- Kanskje det er noe fra planeten deres, sa Jenny.

#¶$Stemmen til Hen kom bak dem.
¶$- Dere trenger ikke kjøtt når dere har frø, sa Hen.
¶$- Jo, deilig kylling, sa Samir.
¶$- Kjøtt lager muskler i dere, sa Hen.
¶$- Det er proteinene i kjøttet som gjør det.
¶$Men bønner og erter og linser
¶$har også proteiner som lager muskler.

#¶$- Er det mulig?
¶$- Ja. 
$Dere kan takke Risobium.
¶$- Hva er det?
¶$- Det er noen små vesener
¶$som heter bakterier.
¶$Risobium-bakterier
¶$som bor i kuler på røttene.
¶$De henter nitrogen fra lufta,
¶$og det får planta.
¶$Da kan planta lage proteiner.
¶$Frøene blir fulle av proteiner.

#¶$Samir tok ei ert og så på den:
¶$- Hei, lille frø! 
$Bli ei stor plante
¶$med mange kjøttkaker!
¶$Jenny lo. 
$– Erter, mener du.
¶$- Ja, sa Samir. 
$– Men du veit
¶$hva Risobium finner på!

#¶$Hva Katt holdt på med,
¶$må du bare gjette.
¶$Kanskje du får svar en annen gang?

